Erik Aru: Eestit ähvardav oht Põhjamaadest
Kui kümne aasta taguse kriisi ajal oli siinsete pankade kuulumine Põhjamaade kontsernidele Eesti tugevus, siis tulevikus võib see hoopis miinuseks kujuneda, kirjutab kolumnist Erik Aru.
Eestis on inimese kohta läänemaailmaga võrreldes vähe elamispinda, mistõttu püsib nõudlus uute eluasemete järele.
Eesti Panga selle aasta esimese kvartali finantsstabiilsuse ülevaates on esile toodud neli riski, mis siinset rahandust ähvardavad.
Kui võrrelda teiste riikidega, jääb eestlaste laenukoormus selgelt alla euroala keskmise.
Eesti majapidamiste laenukoormus osakaaluna SKTst on nimelt Eurostati andmeil ELi Ida-Euroopa liikmesriikidest suurim.
Kuna muu maailma silmis asume endiselt kõigi nende riikidega ühes paadis, pole selle edetabeli esirinda kuulumine just hea märk.
Kui eelmine kinnisvarakriis kasvas meil kodumaal ja veidi hiljem valas õli tulle ülemaailmne krahh, siis nüüd võivad meil probleemid tekkida puhtalt muu maailma muredest.
Põhjuseks eeskätt Norra ja Rootsi kinnisvara tosinkond aastat väldanud hoogne kallinemine, mida maailmas möllanud rahandustormid suutsid vaid ajutiselt pidurdada.
Pank saab väljalaenamiseks raha hankida kahte moodi: inimeste ja firmade hoiustest või ise laenates.
Põhjamaade pangad saavad olulise osa laenudena välja antavast rahast ise võlgu võttes.
Kui aga Põhjamaade pankadele muutub raha kallimaks, siis läheb laenamine kulukamaks ka nende siinsetele tütarpankadele, mis omakorda võib meie kinnisvaraturu kõri järsult kinni pigistada.
Seega ei paista olukord praegu kuigi halb, kuid see väljavaade võib juba järgmisel silmapilgul muutuda.