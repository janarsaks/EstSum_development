Mis teeb lugemise õpilastele vastikuks?
Kuulen lapsevanematelt ja õpetajateltki (!) väga tihti, et lastele ei meeldivat raamatuid lugeda, et lugemine olevat neile isegi vastik.
Minus on sellised jutud alati suurt segadust tekitanud.
Lugemise teeme lastele vastikuks meie, st täiskasvanud ja see juhtub – koolis.
Lugemine ei käi selle järgi, mida laps ise eelistab lugeda, vaid ikka selle järgi, mida ta peab lugema.
Mitte raamat ise või lugemine kui tegevus, vaid just see, kuidas raamatuid peab lugema.
Laps ei ole teises klassis veel lugemishuvi ega -oskust kaotanud ega soovigi kaotada, kuid lugemise korralduse mõjul on hiljemalt seitsmendaks klassiks lugemishuvi päriselt ka kadunud.
Kui lugemise eest nagunii head hinnet ei saa, milleks siis üldse lugeda.
Laps tahaks väga rääkida sellest, kas lontu oli kurb või õnnelik, või hoopis sellest, et üks laps erines teistest ja mis siis edasi sai, aga see ei ole oluline, sest õpetajal on vaja ainekava läbi võtta.
Lugemiskontrollid tehakse veendumaks, kas laps ikka luges raamatut või mitte.
Lugemiskontrolli tehes keskendutakse teadlikult laste vahelevõtmisele, eeldades, et lapsed pole raamatut lugenud ja tahavad õpetajale valetada, et on.
Kui lapsed ei taha lugeda, tuleks endale kõigepealt selgeks teha, miks me midagi õpetame ja kuidas eesmärgini jõuame
Seega lugemise teeme lastele vastikuks meie – täiskasvanud.