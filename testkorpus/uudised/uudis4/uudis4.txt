Brüssel tuleb täna välja uue eelarvekavaga
Täna Euroopa Komisjoni avaldatav järgmine pikaajaline eelarvekava on seotud vähemalt kahe suure probleemiga: Suurbritannia ehk ühe suurema netomaksja lahkumine Euroopa Liidust ning Brüsseli soov kasutada suuremat tükki eelarvest tsentraalselt.
Tegemist on 2021.–2027. aastani hõlmava eelarvekava esimese ettepaneku ehk perspektiiviga, kus arvatavasti konkreetseid arve veel ei ole.
Vahepeal toimuvad aga Euroopa Parlamendi valimised, mille tulemusena vahetub Euroopa Komisjoni president ja ilmselt ka paljud volinikud.
Riikidevahelised läbirääkimised eelarvekava üle on proovikivi riigipeadele.
Juba praegu väljendub kahe suurriigi Prantsusmaa ja Saksamaa suurim lahkheli suhtumises vajadusse Euroopa kriisifondide puhvreid suurendada.
Brüsseli ametnikud püüavad Euroopa laenusüsteemi muuta nii, et see ei põrkuks mitme riigi, eelkõige Saksamaa ja Hollandi vastuseisule.
Samas on esimest korda oodata ühtekuuluvusfondide kahanemist.
Sellega saavad ilmselt suurima löögi Poola ja Ungari, kes on eelmistel aastatel olnud suurimad Euroopa Liidu toetuste saajad.
Poola on väljendanud sellele kavatsusele juba vastuseisu.
Bloombergi andmetel plaanitakse vähendada põllumajandustoetusi, seni nullilähedasi kaitsekulutusi aga märkimisväärselt suurendada.