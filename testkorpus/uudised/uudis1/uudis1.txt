Eesti noored said mängukogemusi
Pärnus toimusid 26.–28. aprillini kutsekoolide Balti XXVI mängud, mida korraldavad kordamööda kõik Balti riigid.
Eestlased saavutasid kolm teist kohta.
Pärnumaa KHK direktori Riina Müürsepa sõnul annavad need mängud võimaluse võistelda oma eakaaslaste ja kolleegidega ning koos vaba aega veeta.
Nii sportlased kui ka treener pidasid kolmanda koha peapõhjuseks kokkumängu harjutamise puudust.
Mängudeks tulevad õpilased kokku üle Eesti ja koos harjutada pole võimalik.
Noormeestel peetakse eelnevalt karika- ja meistrivõistlusi, neidudel meistrivõistlusi ning sealt nopivadki treenerid Balti mängudele võistlejaid.
Erinevalt Eestist on lätlastel ja leedulastel mängudel esindusvõistkonnad.
Pärnu suurürituse korraldust hindasid võrkpallurid väga heaks.
Eestit esindasid XXVI Balti mängudel Tartu, Võrumaa ja Pärnumaa kutsehariduskeskus, Luua metsanduskool, Rakvere ametikool, Tartu tervishoiu kõrgkool, sisekaitseakadeemia politsei- ja piirivalvekolledž ning justiitskolledž, Tallinna ehituskool, Ida-Virumaa ja Kehtna kutsehariduskeskus, Olustvere teenindus- ja maamajanduskool ning Kuressaare ametikool. Pärnus oli osalejaid ligi 250, sh võistlejad, delegatsioonide saatjad, kohtunikud ja vabatahtlikud ning koolide töötajad, kes omavahel võistlesid. Koostöös korvpalliliiduga kutsuti kohtunikeks noored, kes osalevad kohtunike koolitusel.