Perearstid ootavad riiklikku IT-šokki
Perearstid ootavad tervise infosüsteemide põhjalikku ümberkorraldust, sest praegune süsteem on aeglane ja ebaturvaline.
Tema hinnangul vajaks tervisevaldkonna riiklik IT-korraldus šokki – reaalset keskset tuhandete kasutajatega infosüsteemi.
Arst-residendi sõnul tähendab lähteülesanne kõike ning seni on just lähteülesanne olnud «täiesti mööda, sest riigil on kombeks taandada end riiklike ülesannete lahendamisest ja peita oma pea sihtasutustesse».
Mis puutub konkreetsemalt perearstidesse, siis riik ei ole neile seni ette öelnud, milliseid programme võiksid nad salajaste isikuandmete haldamiseks kasutada ning kus neid andmeid hoida.
Sellises olukorras kasutatakse väga erineval tasemel andmete turvalisuse tagamise meetmeid.
Näiteks Rapla perearstikeskuse perearst Kadri Luga ütles, et ka nende tööprogramm on Perearst2 ning programm koos andmetega asub perearstikeskuses olevas serveris.
Perearstidele andmetöötlusprogrammi loova Medisofti juhi Jako Heinmetsa sõnul võib andmete liikumine Perearst2st Digilukku olla tõesti aeglane.
Ülenimistuliste päringute võimaldamine Digiloost sõltub seadustest – kui lahendatakse juriidilised küsimused, siis saab hakata ka vastavaid teenuseid looma.