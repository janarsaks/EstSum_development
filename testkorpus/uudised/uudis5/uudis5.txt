Eesti võib ELi eelarvekärbetest kardetust kergemini välja tulla
Kuigi ELi järgmise seitsmeaastase eelarve kaks suurt kärpekohta on ühtekuuluvus- ja põllumajanduspoliitika vahendid, hakkavad praegu teada oleva info põhjal otsetoetused Eesti põllumeestele uuel perioodil kasvama ning ka euroraha võib meile alles jääda rohkem, kui võiks arvata kõige mustema stsenaariumi järgi.
ERR kirjutas kolmapäeval pärast ELi uue perioodi (2021–2027) eelarve tutvustust, et kuigi Eesti jääb ka järgmisel seitsmeaastasel perioodil siiski netokasusaajaks, kahaneb kasu võrreldes senisega märgatavalt, iseäranis, mis puudutab Eestile eraldatavaid struktuuritoetusi.
Ka märkis ta, et sellises olukorras on üsna tõenäoline, et nendele riikidele, kelle ühtekuuluvusvahendeid märkimisväärselt vähendatakse, kompenseeritakse midagi kuskil mujal.
Järgmine ELi pikaajaline eelarve on esimene, mida koostades on senise 28 liikmesriigi asemel arvestatud 27ga, sest Suurbritannia on otsustanud liidust lahkuda.
Kuivõrd aga uuel eelarveperioodil on põllumajanduspoliitikas suur eesmärk vähendada vahet liikmesriikide otsetoetuste määrade vahel, siis Eesti põllumehed muutuvatest oludest ennekõike võidavad.
Kui vaadata järgmise perioodi eelarve suhet kogurahvatulusse, siis aastateks 2021–2027 välja pakutud eelarve maht on 1,11 protsenti ELi 27 liikmesriigi kogurahvatulust.
Kuigi Euroopa Komisjoni Eesti esindaja näeb seda hea uudisena, on põllumajandus-kaubanduskoda seisukohal, et ELi eelarvekava on põllumajandustoetuste ühtlustamises liiga vähe ambitsioonikas.
Ta meenutab, et juba aastateks 2014–2020 seati eesmärgiks, et meie otsetoetused moodustavad vähemalt 90 protsenti ELi keskmisest.
Kuigi kolmapäeval tutvustas ELi eelarvevolinik Günther Oettinger järgmise seitsme aasta eelarvekava, seab see üksnes paika poliitilised prioriteedid ja valdkondadele eraldatavad üldised summad.