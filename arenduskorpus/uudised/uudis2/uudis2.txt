„Noored kooli” programm sõelub uusi õpetajaid
Näidistunnid on üks näitaja, mille põhjal sõelutakse välja need, kes on juba enne „Noored kooli” programmiga liitumist kõige rohkem õpetaja moodi.
Otsustamisel võetakse siiski arvesse ka kandideerimisavaldusse märgitud õpi- ja töökogemusi ning eestvedaja rollis olemist, aga ka rühmatöös näidatud koostööoskusi.
Näidistundide õpilasteks ja hindajateks olid „Noored kooli”programmi vilistlased.
Lähemas vestluses aga selgus, et „Noored kooli”pürgijad jäljendasid pigem oma ülikooli õppejõude.
Üks Eesti hariduse tüüpiline viga torkas ka kandidaatide juures kohe silma: kõik näidistunnid algasid selle selgitamisega, mida laps saaks ise avastada.
Deduktiivsest meetodist hoolimata läks mõni tund päris põnevaks.
Näidistundide andjaid ka kiusati, et vaadata, kuidas nad õpilaste tunnisegamisele reageerivad ja ootamatuid olukordi lahendavad.
Noored õpetajad said võrukaeltega hästi hakkama.
Teise katsetööna pidid „Noored kooli” programmi pürgijad korraldama õpetajate koosoleku.
Koosolek kestis pool tundi ja jättis tüüpilise õpetajate toas peetud arupidamise mulje.
Pärast rühmatööd läksid kandidaadid tegema loogilise mõtlemise testi ja hindajad asusid arutama, mida nad kandidaatide näidistundides ja grupitöös märkasid.
Tublidel noortel, kes suure konkursi tõttu „Noored kooli” programmi ei pääse, soovitatakse astuda ülikooli õpetajakoolitusse, mida paljud ongi teinud.