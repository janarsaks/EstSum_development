Pärnus oli oma Robomadin
Pärnus peeti reedel, 16. märtsil esmakordselt maakondlikku robootikavõistlust „Robomadin 2018”, korraldajaks Pärnu tehnoloogiahariduse selts.
Lisaks maakonna ja linna koolidele ning hariduskeskusele oli osalejaid kaugemaltki – Tartu Tamme kool ja Aruküla põhikool ning noortekeskus Märjamaalt.
Pea- ja VEX IQ võistluse kohtunik, Pärnu Mai ja Sütevaka koolis robootikat õpetav IT-spetsialist Hanno Saks rääkis, et Ameerikast pärit VEX IQ jõudis Eestisse 2015. aastal ning sealtpeale on hakanud pärnakad sellega tegelema ja Soomes võistlustel osalema.
Jõõpre koolist osales Robomadinal neli 5. klassi tüdrukut, kellest Marleen Kärner viis koju 3. koha lego joonejärgimises.
Mehhatroonikat õpetatakse Ülejõe koolis alates 5. klassist ning Kivi on veendunud, et nüüdisaegse igapäevase tehnoloogia alal peaks tänapäeval iga laps juba koolis eluks ettevalmistuse saama.
Üle aasta tegutsenud Pärnu tehnoloogiahariduse seltsil on mobiilse robootika klass tosina sülearvuti, roboti jm vajalikuga.
Robomadinale tulid kaasa elama ka Eestis toimuva maailma suurima robootikafestivali Robotex esindajad, kes toetasid nii esimese Robomadina korraldamist kui tulid ka talentidele silma peale panema.
Samuti on aktuaalne puudu olevate info- ja kommunikatsioonitehnoloogia (IKT) spetsialistide arv, kellest eriti vähene on naiste osakaal.