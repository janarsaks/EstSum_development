Külapoed keset linna peavad visalt vastu
Kuu pood, mida kunded heatahtlikult külapoekeseks kutsuvad, on üks vähestest väikestest kauplustest, mis ülikoolilinnas kõige ja kõigi kiuste vee peal püsib.
Isegi kui Kuu pood peaks ühel päeval uksed sulgema, on see ajalukku oma jälje jätnud, sest Eesti hiphopibänd Hanf Kung on selle poe ka kahel korral laulu, täpsemalt räpi sisse pannud.
Põhilise kasumi teenib kauplus kuu alguses, kuu lõpus tulevad ostjad pigem pudelitega, et need poe taarapunktis rahaks vahetada.
Kuigi elu on aina kallimaks läinud, ostetakse toitu tema hinnangul samamoodi.
Ka Ülejõel Kivi tänaval kauplev Kirsi pood on Tartu üks «külapoodidest». Kaupluse omanik Tarmo Erik tõdes, et hästi just ei lähe.
Kirsi poe pidaja üritab hindu võimalikult madalal hoida, aga väiksel kauplusel pole võimalik pakkuda seesuguseid kampaaniahindu, nagu on näiteks Rimis või Selveris.
Peamiselt tulevad kunded Kirsi poodi õlle, lihakraami ja tarviliku toidukauba järele.
Kirsi poes käib päevas ligi 150 ostjat, ideaalis võiks neid olla aga 300.
Uue tänava toidukauplus on vastupidi teistele väikepoodidele, mis lähiümbruses on uksed sulgenud, ellu jäänud.
Alkoholiaktsiisi tõus tema sõnul pea iga päev avatud poodi ei mõjutanudki, õhtustel tundidel on sama palju õlle ja kangema kauba ostjaid kui varem.
Põhilised kliendid on lähiümbruse viiekorruseliste majade elanikud, kes ei taha kaugemale kõndida.
Poodi on ta pidanud ligi 15 aastat, selle aja vältel pole äri käekäigus suurt midagi muutunud.