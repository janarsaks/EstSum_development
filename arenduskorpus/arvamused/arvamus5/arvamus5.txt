Suhtekorralduspiiskop tegutseb
Ei läinud kuud aegagi EELK peapiiskopi Urmas Viilma kuulutusest, et tema isiklikult ja terve luterlik kirik organisatsioonina kavatseb hakata ühiskonnas arvamusliidriks, kui juba kogu maa selle veidraid vilju maitseda saab.
Siit koorub selgelt, et „kiriku vaenlased” on vahepeal kirikult mingi talle võõrandamatult kuuluva koha ära võtnud ja nüüd saabub päästja trummipõrinal oma toolile tagasi.
Esiteks ei saa arvamusliidriks (mis on iseenesest mage mõiste) ise hakata, selle rolli ja tiitli annavad inimesele ikka teised, need, kes arvaja seisukohti küsivad ja hindavad.
Viinavõtmise osas on eesti rahvas sellest ajast saadik kõvasti meelt parandanud ja alkoholisõltuvust vähendanud, kuid kui üks sõltuvus asendub lihtsalt teisega, siis kasu ei sünni.
Ja just PR-sõltlaseks paistab peapiiskop Viilma olevat saanud.
Teiseks on selge vahe, kas arvamusliider on oma kohal isiksusena või ex officio.
Eks PR-mehed soovitanud: ole pildil, heas või halvas, ja ära jäta ühtki võimalust kasutamata.
Viimase poolaasta jooksul on see innukus taandatav kahele põhisoovile: rohkem raha ja rohkem võimu!
EELK surve viis vagatseva valitsuse peaaegu põhiseaduse rikkumiseni ja ainult õiguskantsleri resoluutne sekkumine peatas valitsuse seadusevastase tegevuse kirikule miljonite kinkimisel.
Viilma ongi nüüd sihikule võtnud mõju saavutamise avalike ja usuvabade institutsioonide üle ning ihkab juba sekkuda ka inimeste eraellu.
Senisest edust tiivustatuna on Viilma kirik nüüd otsustanud lisaks koolidele, muuseumidele ja muudele valgustusasutustele tungida oma imetõega ka inimeste kodudesse ja magamistubadesse.
Nagu Euroopa inimõiguste kohus korduvalt on selgitanud: poliitikud peavad taluma märksa ulatuslikumat kriitikat kui lihtsalt avaliku elu tegelased, sealhulgas solvavaid, šokeerivaid ja häirivaid teateid.